venenox (suerneuuur).

Tu pugnas et castra regis, metuenda virago,
Dura tamen mollis castra frequentat Amor.
Oscula belligero iunxit Briseis Achilli,
Sponsus et Andromachae Troicus Hector erat.
Nec meus Aeneas, nec erat sine coniuge Theseus,
Nupsit et Haemonio Colchis iniqua duci.
Tu lanas mollire doces et ducere fila,
Et radium sollers et moderaris acum.
Nostra tamen Tyriae senserunt vincla puellae,
lcaris et textrix dixit, Ulysse veni.
Solane gens Phoebi nostris arcebitur aris,
Nesciet et quid sit Cypria, quid sit Hymen? Ι
Mitior est, silvis Dea quae venatur in altis,
Illa quidem virgo est, sed tamen aequa viris.
Fixit apros Cephalus, tenuit venabula Procris,
Ambo tamen iaculis succubuere meis.
Gens sacra cur Phoebo vigiles trahat innuba noctes?
llle Deus nostri pars luit una gregis.
Omnia qui torret, vim nostram sensit et ignes,
Fixus et ldalia cuspide, dixit, Amo:
Nec semper steriles, nec erant sine coniuge Musae,
Iuncta Deo et mater Calliopea luit.
Nec studiis obstare tuis me crede: Lycei
Rector Aristoteles miles amoris erat.
⁴ Et Iovis et Musae soboles sine crimine vates Β
Thracius Eurydicae basia mille dedit.
· Dulce luit vivae niveis haerere lacertis,
Et luit amissa coniuge dulce queri.
Excute Nasonis, teneri vel scripta Catulli,
Hi sine me nequeunt vel tria verba loqui.
Nec foret Aoniis Sappho soror addita MusiS,
Ni nostra toties incaluisset ope.
Mille malis,‘fateor, stipatur taeda iugalis,
Plura tamen subeunt, si prohibetur Hymen.

42. lcaristextrix.] Penelope.

 

