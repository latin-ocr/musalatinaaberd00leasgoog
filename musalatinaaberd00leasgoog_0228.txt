EPIGRAMS.

1. DUMBARUS.

Sed caecus cum sit Veneris puer iste Cupido,
Illi, dic, oculos quomodo surripias?

2. loNsTost.

Est puer hic caecus: verum hunc infantula caecum,
Surreptis oculis, Abrenethaea dedit.

3. nonninus.

Abrenethaea dedit caecum? cum lumine cassus
Sit natus, caecum qua ratione dedit?

4. mummius,

Quod tibi finxisti natum sine lumine Numen
Censori, nullo crimine, talpa potest.

5. nonninus

Tu mage ridiculum Numen tibi fingere tentas,
Cui sunt mortali lumina adempta manu.

6. musiosus.

Mortalis non est, oculis quae orbavit Amorem,
Sed Dea, nata Deis, et paritura Deos

7. nonninus.

Illa Dea est, aut nata Deis pariturave Divos,
Luminibus dicis quam spoliare Deos?

8. massonus.

Luminibus Deus iste suis non indigetÍ¾ illi

Sufficiunt casses, vincula, tela, faces.
s

 

