annuntia (SUPPLEMENT).

Cur ego non muter, mens cum mutetur herilis?
Erigis et vultu me premis, Anna, tuo.

Laetus eram, me dum spectares lumine blando;
Nunc tibi cum frons sit nubila, tingo genas.

Nuper ego, catulus tecum nunc ludit in aula,
Stertit et in roseo spurca catella sinu.

Huc, illuc hominum rapit inconstantia mentes,
Caelestes animas non decet esse leves.

Gaudet adhuc pavone suo germana Tonantis,
Estque Dionaeae grata columba Deae.

Nec, sibi quem legit, corvum fastidit Apollo,
Aut aquilam superum rex hominumque pater.

Pica loquax Bacchum, delectat bubo Minervam,
Sit licet aligeri dedecus ille gregis.

Ast tibi cui regum genus et caelestis origo est,
Nunc canis in pretio cst, Psittacus ante fuit.

Ah, ego quid merui? Nullo te crimine laesi,
Diva, tui ni fors culpa putetur amor.

India me genuit, Phoebeis subdita flammis,
Nunc tecum gelidi vivo sub axe poli.

Finibus in· patriis vixi rex ipse volucrum, ,
Hic tibi me famulum mancipiumque vides.

Liber eram,'pennaque levi per inane ferebar,
Quo lubuit·: nunc me carcer ahenus habet.

Incola silvariim dulci vescebar amomo,
Nunc dape, nescio qua, pellere tento famem.

In patria speranda fuit cum prole marita,
Hic ego nec coniux, nec pater esse queo.

His ego pro meritis catulis iam cedere cogor:
Has tibi delicias, pro pudor, Anna, legis

Cur avis humanas didici componere voceS,
Verbaque pennigero non bene nota choro?

Cur ego blanditus tibi sum? Plaudente popello,
Quid toties dominae dicere iuvit, Ave?

ι 11. Dum spectares] On this sequence aster “dum'' see note in Vol. l. p. 55.
23. Regum genua] Cf. Regalis virgo, p. 184, as to House os Gordon.

 

