canenda (SUPPLEMENT).

Antra colunt Musae steriles, sine coniugis usu,
Et rident pueri tela facesque Dei.

Impius his technam fertur struxisse Pyreneus,
Clauserat et cupida tecta dolosa manu.

Vim fugere tamen sumptis Heliconides alis,
Unaque servandi cura pudoris erat.

Hoc decet exemplo mores componere gentis
Quem iuvat Aoniae sancta Lycea sequi.

Libera, si nescis, gens est Heliconia, turpe est
Libera servili subdere colla iugo.

Turpe faces Veneris Phoebi praeponere flammis,
Credere vel caeco corda regenda Deo.

Dulce quidem est teretes Nymphae tractare papillas,
Et dare purpureis basia pressa labris.

Dulcis et est proles matris dum ludit in ulniS,
Verbaque vix novit dimidiata loqui.

Sed mala mixta bonis et dulci toxica melli,

· Iunctaque deliciis taedia mille vides

Quot mea rura favis, tua quot sunt feta metallis,
Tot mala, crede mihi, taeda iugalis habet.

Luce fatigantur studiis Heliconis alumni,
Nocte, soror, fessos ad tua sacra trahis.

Odit Aristotelem, Stygiis quoque devovet umbris
Nupta recens Phoebum Pieriosque lacus.

Nunc Musas inopes queritur, nunc Pallada tristem
Miscet et indignis iurgia saepe minis.

Mille libros inter dum friget et esurit uxor,
Ο felix, quam vir duxit agrestis, ait!

Sunt illi segetes et spumant dolia musto,
Una meos implet bibliotheca lares.

Illa pecus numerat, solas ego computo chartas,
Vir meus has unas accumulavit opes.

Sic queritur coniux, barbae mox iniicit ungues,
Tundit et enodi coniugis ora colo.

33. Pyreneus] Some fievy tyrant (πῖρός πῦρ). The character soems an invention of
Johnston's.
42. Caeco Deo] cupid, as said to be blind.

 

