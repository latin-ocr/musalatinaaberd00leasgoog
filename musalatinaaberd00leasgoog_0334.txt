ranunca (surrusuunr).

Fallitur, Anna, fide te si dignatur, amorem
Dum simulas, dominam fallere fraude paras.
Non tu sponte tua liquisti tecta parentum,
Illius ut famulus mancipiumque fores.
Aucupis illicio delusus, regna subisti,
Psittace, brumali pene sepulta nive.
Hinc quoque tu fugeres, clausum nisi carcer haberet3
Ille tibi sistit quod meditaris iter.
De dape parce queri, sunt hic tibi cinnama, tellus
Quidquid et Aethiopum vel tua mittit humus.
Parva fuit prolis, levis et iactura maritae,
Litibus et curis hac ope libe} eras.
Singula si penses, non te felicior ales
Vixit in Eois Hesperiisve plagis.
Arrisit fortuna satis, iam ponere fastum
Te decet, et legem quam dedit Anna sequi.
Si catulos te praeter amet, cur culpa putetur,
Aut levitas tantae non satis apta Deae?
Iunoni sacer est gemmis qui pingitur ales,
Hanc etiam dominam stridulus anser habet.
Mollibus et cycnis iungit Cytherea columbas,
Accipitrem corvo tu quoque, Phoebe, iugas:
Quique truces aquilas sibi legit fulminis auctor,
Sub plumis latuâ€˜t, candide cycne, tuis. 90
Picus amor Bacchi est, simul et draco, bubo Minervae
Est sacer, huic multum tu quoque, galle, places.
Vulture Mars gaudet, nostros tamen ille tribules
Diligit, et comites gestit habere canes.
Si volucris volucrum sequeris vestigia, noli
Tam leviter dominae de levitate queri.
Pone supercilium, nec quod facis exue plumas,
Nec tibi turpe puta, Psittace, ferre parem.

85. lunoni] The next lines give a remarkable grouping ol the double pets oi seven oi
the deities.

 

