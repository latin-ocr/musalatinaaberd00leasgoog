218 aaaron (surruauanr).

Lenibus et somnos invitat saepe susurris,
Saepe levat maestum garrulitate lyrae.

Talibus officiis impendens tempora noctis,
Cogitur in medium stertere saepe diem.

Nulla quies famulis, pars verrit limina, lanas
Pars trahit, aut glomerat pollice fila levi.

Nupta praeest operi, nec opus fugit ipsa, ministrae
Nullius et vinci sedulitate potest.

Licia nunc miscet, nunc densat pectine telas,
Nunc pingit Pharia vel Babylonis acu.

Dum Musis vir sacra iacit, colit illa Minervam,
Artibus his coniux coniugis auget opes.

Quae mala connubium lert secum, vince ferendo,
Quisquis Aristotelem Pieridasque colis.

Cur lupa te cruciet? Veteres evolvere fastos
Si lubet, Atridas quos imiteris habes.

si cum veste comam variat vultumque marita,
Hoc quoque ier; cui non compta marita placet?

Auget opes sterilis, coniux secunda nepotes,
Garrula censetur libera, muta gravis.

Plebe sata est humilis, mulier generosa maritum
Protegit, oblectat pulchra, pudica nigra est.

Apta ministeriis coniux florentibus annis,
Occubitura brevi creditur uxor anus.

Quae somno pipmitur, dat mollibus otia Musis,
Si bibula est, subitus mox iugulabit hydrops.

Si domus est rixis et aperto plena tumultu,
Socratis exemplo iurgia disce pati.

Robore si praestans uxor lors asperat ungues,
Ne ruat in lauces bellua, fuste doma.

Hoc ego sanatas vidi medicamine nuptas,
ln quibus humani nil nisi vultus erat.

Haec mala si thalami te terrent, nata Tonantis,
Arma tuum populum quae tueantur habes.

Casside pressa coma est, fert hastam dextera, pectus
Gorgon habet3 mystas his tege, Diva, tuos. “

 

