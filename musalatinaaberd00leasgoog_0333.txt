amnon (surruauaur).

Excubias agimus, vigiles et ducere noctes
Est studium, te dum, Psittace, somnus habet.
Limina servantes nullo corrumpimur auro,
Nemo potest pretio flectere, nemo prece.
N on tamen intrantes latratu pellimus: Umbros
Hoc decet, et quos lert terra Molossa carrea.
Murmure duntaxat tenui nos promimus iras,
Audaci iuvenis cum pede tecta subit.
Eminus interdum morsus simulamus inanes,
Cemimur et lacrimis tingere saepe genas.
Ludimus imperio dominae, fugit Issa, Melampus
Insequitur, tergum Laelapis Aura premit.
Stemimur, erigimur, gyro quoque vertimur, audax
Hic dominae pallam prensitat, ille manum.
Nunc iuvat irasci, teneras nunc lingere palmas,
Nunc labra, nunc timido lambimus ore genas.
Naribus ingratum catuli spiramus odorem,
Ast odor hic, medico iudice, saepe iuvat.
Utile castoreum est, et centaurea: mephitim
Haec tamen exhalant, peius et illud olet.
Unguibus armamur, rostrisque minacibus, ungues
Nulla tamen nostros virg0, vel ora, timet.
Vulnera dent Spartae catuli, grandesque Molossi,
Nos levis et tantum pumila turba sumus.
Cogimur irasci, sed sunt sine viribus irae,
Et quoties iras sumimus, ossa tremunt.
Mollibus in catulis nil formidabile cernis,
Nostra cohors nullo sanguine tingit humum.
Tu potius terrore quatis, quos adspicis: arma
Ludicra sunt nobis, tu truculenta geris.
Sunt tibi quos optet magni Iovis armiger ungues,
Rostraque C'aucaseus qualia vultur habet.
Iure tuos ungues metuunt et rostra puellae,
Forsan et haec dominae sunt nocitura tuae.

43. Ludimus] The description ol the gambols ol dogs in these lines is very notable.

 

